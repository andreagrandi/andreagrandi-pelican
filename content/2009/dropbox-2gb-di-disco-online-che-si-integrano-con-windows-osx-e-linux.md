Title: Dropbox: 2Gb di disco online che si integrano con Windows, OSX e Linux
Date: 2009-03-29 14:59
Author: admin
Category: HowTo, Linux, Recensione, Windows
Slug: dropbox-2gb-di-disco-online-che-si-integrano-con-windows-osx-e-linux
Status: published

![dropbox\_logo](http://www.andreagrandi.it/wp-content/uploads/2009/03/dropbox_logo.png "dropbox_logo"){.alignright
.size-full .wp-image-254 width="65" height="54"}Da tempo stavo cercando
un servizio che mi offrisse un piccolo spazio online, sempre accessibile
ed utilizzabile come una chiavetta USB, per poterci mettere i miei dati
ed averli sempre disponibili ovunque andassi. In questi giorni, dopo
aver sentito parlare molto bene di
[**Dropbox**](https://www.getdropbox.com/referrals/NTgzNTM0MTk) da parte
di un amico, mi sono deciso a provarlo.

Dropbox offre **2 Gb** (espandibili fino a **5 Gb** invitando altre
persone ad usare il servizio) di spazio gratuito, da utilizzare come
disco personale. La cosa interessante è che non si tratta di una
semplice cartella tipo FTP, ma tramite il loro client si integra
perfettamente nel sistema operativo che stiamo utilizzando (**Windows**,
**OSX** o **Linux**) e si occupa automaticamente di sincronizzare online
le modifiche che facciamo ai file locali. I nostri file infatti si
trovano sia sul nostro disco locale, sia in copia sul nostro spazio
online.

Se ad esempio abbiamo installato il client sul nostro PC fisso e
lavoriamo a dei file, questi vengono automaticamente sincronizzati
online. Immaginiamo adesso di installare il client anche sul nostro
portatile, non appena accediamo ad Internet i file verranno
automaticamente sincronizzati, quasi in tempo reale.

Tra le altre funzionalità che il servizio offre, c'è anche quella di
poter creare in automatico delle gallerie fotografiche. E' sufficiente
creare una sotto cartella dentro la cartella Photos predefinita ed in
automatico verrà creata la fotogallery.

Per quanto riguarda la sicurezza dei nostri file, quello che mettiamo su
Dropbox rimane accessibile solo a noi, fatta eccezione per quello che
viene messo nella sotto cartella Public. Il trasferimento dei file dal
nostro PC allo spazio online inoltre avviene in modo cifrato. Nessuno
però ci garantisce che i nostri documenti, uan volta sui server di
Dropbox, non vengano sbirciati da qualcuno... il mio consiglio quindi è
quello di crearsi una ulteriore sotto cartella, magari chiamandola
Secure, e metterci dentro un file di
[**Truecrypt**](http://www.truecrypt.org/) sul quale andremo a montare
la nostra cartella cifrata. In questo modo il file di Truecrypt sara'
sincronizzato online, ma il suo contenuto sara' inaccessibile a
chiunque, eccetto noi.

Un'ulteriore doverosa precisazione: il client che installiamo sul nostro
PC non è opensource. A parte questo piccolo difetto, il servizio è
veramente valido! Per chi avesse bisogno di maggiore spazio, esiste
anche una versione a pagamento del servizio, dove per 10\$/mese vengono
messi a disposizione 50 Gb di spazio.

Chi volesse provare il servizio, puo' iscriversi utilizzando questo
link: <https://www.getdropbox.com/referrals/NTgzNTM0MTk>

In questo modo sia voi che io guadagneremo **+250 Mb** di spazio da
aggiungersi ai 2 Gb che vengono dati di base.
