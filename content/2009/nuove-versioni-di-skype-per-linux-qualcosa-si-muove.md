Title: Nuove versioni di Skype per Linux: qualcosa si muove
Date: 2009-02-07 17:50
Author: admin
Category: Linux, Skype
Tags: Linux, Skype, sviluppo
Slug: nuove-versioni-di-skype-per-linux-qualcosa-si-muove
Status: published

[![](http://www.andreagrandi.it/wp-content/uploads/2008/05/skype_logo.jpg "Skype Logo"){.alignright
.size-full .wp-image-53 width="128"
height="128"}](http://www.andreagrandi.it/wp-content/uploads/2008/05/skype_logo.jpg)Gli
utenti **Linux** che utilizzano **Skype** lo sanno: la versione
disponibile per il pinguino non è mai stata aggiornata come quella per
Windows. Su Linux siamo ancora alla versione **2.0.0.72** da piu' di un
anno, nonostante siano stati segnalati da tempo vari **problemi** sia
con l'**audio** che con il **video**.

Pochi giorni fa uno degli sviluppatori della versione Linux di Skype, ha
pubblicato sul [proprio
blog](http://share.skype.com/sites/linux/2009/01/skype_for_linux_updates.html)
qualche aggiornamento su come sta procedendo lo sviluppo della versione
Linux, in particolare:

-   la libreria **audio** è stata completamente riscritta e sono state
    risolte delle incompatibilità con gli auricolari bluetooth
-   aggiornamenti anche alla libreria **video** in modo da renderla piu'
    stabile e compatibile con un maggior numero di webcam
-   l'**interfaccia** utente verrà completamente **ridisegnata**
    ispirandosi alla versione 4.0 per Windows
-   verrà aggiunto il supporto per un maggior numero di sistemi
    operativi, come ad esempio **FreeBSD**, **OpenSolaris** e le
    versione di **Linux a 64 bit**
-   sono stati assunti in questi mesi diversi sviluppatori esperti di
    Linux e delle librerie Qt e ne verranno assunti altri nei prossimi
    mesi

A questo punto non ci resta che attendere, sperando di veder uscire una
nuova versione almeno entro la fine dell'anno.
