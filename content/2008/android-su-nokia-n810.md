Title: Android su Nokia N810
Date: 2008-07-02 21:27
Author: admin
Category: Google, Linux, Maemo (IT)
Tags: android, Google, n810, nokia, tablet
Slug: android-su-nokia-n810
Status: published

![](http://www.andreagrandi.it/wp-content/uploads/2008/02/android_robot.gif "android_google"){.alignright
.size-medium .wp-image-22 width="200" height="137"}Il tanto atteso
sistema operativo basato su Linux e Java, che Google sta sviluppando in
questi mesi, è stato portato sul dispositivo **Nokia N810**.

Grazie al [lavoro di alcune
persone](http://www.internettablettalk.com/forums/showthread.php?p=198240)
è stato creato un installer che permette in pochi semplici passi di
installare Android sul proprio tablet, senza ovviamente rendere il
tablet inutilizzabile, ma permettendo una sorta di multi boot.

L'installazione, come già anticipato, è davvero molto semplice: bisogna
solo assicurarsi di avere almeno **135 Mb** di spazio libero sulla
memory card.

Prima di procedere con l'installazione, dopo aver fatto un **BACKUP
COMPLETO** dei dati presenti sul proprio tablet, dobbiamo scaricare sul
nostro PC i seguenti file:

-   [Immagine compressa di
    Android](http://tablethacker.com/software/android.img.bz2) (md5sum:
    84c2ceb6164f8f5bf60ddbc1dbe8a62b)[  
   ](http://tablethacker.com/software/android.img.bz2)
-   [Installer di
    Android](http://tablethacker.com/software/android-installer.deb)
    (md5sum: 23315b6a70ee249bc9d0dc398e5276e7)[  
   ](http://tablethacker.com/software/android-installer.deb)
-   [Kernel originale per N810 (diablo
    release)](http://penguinbait.com/diablo-kernel-810.deb) (md5sum:
    9c30818ab139097ca60bef58671c41bf)

A questo punto, tutto quello che dobbiamo fare per installare
**Android** è copiare il file **android.img.bz2** sulla memory card e
poi installare il pacchetto **android-installer.deb** che provvedera'
automaticamente all'installazione.

Una volta completata l'installazione, noteremo che una voce è stata
aggiunta al menu Extra del nostro tablet.

**Non avviate subito Android:** è necessario effettuare un reboot del
dispositivo prima di poter utilizzare Android.

Quando avrete riavviato il tablet, vi coniglio di connettervi alla
vostra rete wifi (Android non permette di configurare la connessione
wireless) ed in seguito di lanciare Android.

Quando si clicca sull'icona di Android il dispositivo sembra non
rispondere piu' ai nostri comandi. E' necessario **attendere almeno 1
minuto** prima di veder comparire il boot animato ed infine la schermata
di benvenuto.

Di seguito alcune immagini del risultato finale:

![](http://www.andreagrandi.it/wp-content/uploads/2008/07/02072008561-300x225.jpg "android_n810_1"){.aligncenter
.size-medium .wp-image-76 width="300" height="225"}

![](http://www.andreagrandi.it/wp-content/uploads/2008/07/02072008563-300x225.jpg "android_n810_2"){.aligncenter
.size-medium .wp-image-77 width="300" height="225"}
