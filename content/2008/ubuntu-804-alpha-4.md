Title: Ubuntu 8.04 Alpha 4
Date: 2008-02-03 12:59
Author: admin
Category: Linux
Tags: 8.04, alpha, hardy, Linux, Ubuntu (EN)
Slug: ubuntu-804-alpha-4
Status: published

![ubuntu\_logo](http://www.andreagrandi.it/wp-content/uploads/2008/02/ubuntu-logo.thumbnail.png)E'
stata da poco rilasciata la [Alpha
4](http://www.ubuntu.com/testing/hardy/alpha4) di **Ubuntu 8.04**,
ovvero la versione di Ubuntu che vedrà la luce in Aprile. Le novità sono
molte e si vanno a sommare a quelle già introdotte nelle precedenti
release Alpha:

-   Xorg è stato aggiornato alla **7.3**
-   Il kernel è stato aggiornato alla versione **2.6.24**
-   Il nuovo server audio predefinito diventa
    [**PulseAudio**](http://pulseaudio.org/)
-   Tramite **PolicyKit** è possibile configurare le applicazioni da
    amministratore che può far girare anche l'utente normale
-   Firefox è stato aggiornato alla versione **3.0 beta 2** e presenta
    una migliore integrazione con il layout di sistema
-   **Trasmission** è il nuovo client BitTorrent che sostituirà lo Gnome
    BitTorrent downloader
-   **Vinagre** sarà il nuovo client **VNC** predefinito ed andrà a
    sostituire xvnc4viewer
-   **Brasero** (il programma per masterizzare CD/DVD) è stato
    aggiornato e si integra perfettamente con Nautilus, sostituendo
    anche Serpentine per quanto riguarda la creazione dei CD audio
-   L'applet orologio permetterà di vedere l'orario ed il meteo di altre
    località (configurabili) contemporaneamente
-   Per quanto riguarda il file system virtual usato da Nautilus,
    **GVFS** prenderà il posto di **GnomeVFS**
-   **Gnome System Monitor** è stato ridisegnato e adesso disegna i
    grafici tramite le librerie **Cairo**
-   **KVM** viene ufficialmente mantenuto all'interno dei Kernel di
    Ubuntu rendendo piu' semplice l'integrazione con i sistemi di
    virtualizzazione
-   **Ufw** (Uncomplicated Firewall) è una nuova applicazione che
    permetterà di scrivere regole di firewall senza dover imparare la
    complicata sintassi di iptables

Queste sono solo alcune delle novità che vedremo nella prossima versione
di Ubuntu. Per visualizzare alcuni screenshot e scaricare questa
versione di Ubuntu, vi rimando alla pagina ufficiale:
<http://www.ubuntu.com/testing/hardy/alpha4>
