Title: Maemo Summit (Berlino) - giorno 1
Date: 2008-09-20 01:25
Author: admin
Category: Linux, Maemo (IT)
Tags: berlino, maemo, summit
Slug: maemo-summit-berlino-giorno-1
Status: published

Come da programma, sono arrivato a **Berlino** alle **16:30** circa e
dopo aver raggiunto l'Hotel dove alloggio, ho cercato per prima cosa una
connessione wireless da poter utilizzare in camera.

L'Hotel dove mi trovo mette a disposizione una wireless a pagamento,
alla "modica" cifra di **9 euro** al giorno! Controllando bene ho visto
che era disponibile anche un access point della
[**T-Mobile**](http://www.t-mobile.net) (sempre a pagamento) che offriva
una connessione senza limiti per **30 giorni a 29€**. Pur dovendo
rimanere soltanto 5 giorni ho optato per questa soluzione. Una piccola
nota per chi si trovasse a volerla utilizzare: la velocità di upload è
quella di una normale ADSL, ed il tempo di ping è attorno agli 80ms, la
**velocità di download però è bassissima**, con **solo 300 kbps**,
sufficienti appena per utilizzare Skype e navigare.

Una volta connesso mi sono messo in contatto con i miei colleghi del
summit, in particolare con i due italiani che alloggiano nel mio stesso
hotel. Dopo essermi ambientato, mi sono subito aggiornato sulle novità
che riguardano Maemo, che erano state annunciate in questi giorni
all'[**Osim**](http://www.osimworld.com/):

-   un nuovo device che verrà fornito con un processore piu' potente di
    quello attuale, ovvero un **OMAP3**
-   supporto **HSPA** di serie
-   una **videocamera** di qualità migliore
-   piu' spazio di archiviazione sul dispositivo
-   rilascio di **Maemo 5**

Quello che ancora non è stato detto è se **Maemo 5** sara' compatibile
con gli attuali dispositivi N800/N810: Maemo 5 avra' il supporto per
**OpenGL** che attualmente i dispositivi non hanno. Si pensa quindi che
possa essere rilasciata una particolare versione del sistema, senza
effetti grafici OpenGL, proprio per mantenere la compatibilità con
questi dispositivi. In caso contrario gli utenti saranno costretti ad
acquistare un nuovo dispositivo per poter godere delle nuove feature di
Maemo 5.

All'ora di cena ho avuto modo finalmente di conoscere **Daniele Maio**,
uno degli italiani presenti al summit. Devo dire che Berlino (e
sopratutto la zona di Alexander Platz) ci ha abbastanza disorientati!
Non è stato così facile come credevamo trovare un posto tipico dove
poter cenare. Per la strada si incontravano diversi McDonald, Burger
King, Doner Kebab ecc... ma pochissimi pub tipici.

Finalmente la nostra fatica è stata ampiamente ripagata e ci siamo
sistemati in una birreria dove abbiamo ordinato, oltre a due birre
grandi, un ottimo **stinco di maiale** con crauti, patate, cetriolo e
senape (che potete ammirare nella
foto).![](http://farm4.static.flickr.com/3002/2870055938_f519a1cb52_b.jpg){.alignright
width="240" height="178"}

Finita la cena siamo subito rientrati, visto che la mattina dopo alle
**ore 9:00** si sarebbero aperte le porte del
[**C-base**](http://www.c-base.org/) per le conferenze in programma.
