Title: Agile Web Development with Rails: imparare Rails 2.x
Date: 2008-06-05 13:54
Author: admin
Category: Programmazione, Ruby, Ruby on Rails
Tags: agile, libro, manuale, Programmazione, rails, Ruby, Ruby on Rails, web development
Slug: agile-web-development-with-rails-imparare-rails-2x
Status: published

![Rails3](http://www.andreagrandi.it/wp-content/uploads/2008/06/rails3.thumbnail.jpg)Chi
volesse cimentarsi nell'apprendimento del framework per lo sviluppo web
[**Rails**](http://www.rubyonrails.org), troverà al momento, a parte
qualche tutorial qua e la, solo manuali che trattano la versione 1.2 di
Rails.

Da fine dicembre 2007 è uscita la versione 2.0 e da pochi giorni la 2.1.
Le modifiche al framework e le differenze nella stesura del codice sono
così numerose da aver interrotto la compatibilità con la versione
precedente.

Per esperienza personale, avevo installato la versione 2.0.2 di Rails,
seguendo un manuale che purtroppo era basato sulla 1.2. Ad ogni capitolo
qualcosa non funzionava (rispetto a quanto spiegato nel libro) ed ero
costretto a ricorrere a Google oppure ai forum dedicati per chiedere
spiegazioni.

A quel punto mi sono chiesto: ma non esiste un libro che sia basato su
Rails 2.x ?! Per fortuna, dopo una breve ricerca ho scoperto l'esistenza
di questo fantastico manuale: [**Agile Web Development with Rails, Third
Edition**](http://pragprog.com/titles/rails3/agile-web-development-with-rails-third-edition).

Il libro non è ancora stato rilasciato in versione definitiva, tanto che
uscira' d ottobre 2008. Come fare ad averlo in anteprima? Gli autori
mettono a disposizione (a prezzo piuttosto ridotto) la versione beta in
formato PDF e permettono di pre-ordinarela versione cartacea. Una volta
acquistata la versione in **PDF** (al prezzo di circa **15€**, grazie al
cambio favorevole euro/dollaro) si ha diritto a tutti gli aggiornamenti
che vengono rilasciati (ogni 2 o 3 settimane circa)  ed alla versione
definitiva del PDF quando verrà rilasciato il libro ad Ottobre.

Per quello che posso dirvi, soprattutto avendo iniziato a leggere un
manuale analogo che trattava la versione 1.2, si tratta di un ottimo
prodotto che, anche se in versione beta, è praticamente pronto per
essere studiato con estremo profitto. Quasi tutti i capitoli sono stati
già rivisti e quindi ripensati per la sintassi e le funzionalità di
Rails 2.x, in particolare quelli che trattano **ActiveRecord**.
