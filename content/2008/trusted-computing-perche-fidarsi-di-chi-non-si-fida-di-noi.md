Title: Trusted Computing: perchè fidarsi di chi non si fida di noi?
Date: 2008-10-18 16:19
Author: admin
Category: Censura, Google, Sicurezza
Tags: apple, Google, gphone, iphone, privacy, Sicurezza, trusted computing
Slug: trusted-computing-perche-fidarsi-di-chi-non-si-fida-di-noi
Status: published

![](http://www.andreagrandi.it/wp-content/uploads/2008/10/trusted.jpg "trusted"){.alignright
.size-full .wp-image-136 width="202" height="160"}E' [notizia di questi
giorni](http://punto-informatico.it/2442404/Telefonia/News/google-cancella-remoto-applicativi-android.aspx)
il fatto che Google abbia previsto un meccanismo di "sicurezza" che
consentirà a loro stessi di **rimuovere automaticamente**, dai
telefonini **GPhone** che verranno venduti, le applicazioni non ritenute
sicure. Google avrà quindi la possibilità di controllare i propri
dispositivi da remoto, accedere alla memoria del telefono e rimuovere
quello che non desidera ci sia installato: chi ci assicura che non si
mettano a controllare pure il testo degli SMS che inviamo o riceviamo,
magari per inviarci pubblicità mirata a seconda delle nostre esigenze?

Della stessa pasta sono fatti anche i dispositivi della **Apple**, in
particolare l'**iPhone**. Anche questo dispositivo [incorpora infatti un
chip](http://punto-informatico.it/2346662/Telefonia/News/iphone-3g-libero-ma-non-troppo.aspx)
che impedisce alle applicazioni non consentite di girare sul telefonino.
L'unico modo per installare applicazioni sull'iPhone è quello di
scaricarle dall'**Apple Store**, ed ovviamente Apple **si riserva il
diritto di decidere** quali applicazioni possano apparire nello store e
quali invece no, ed una nota nella licenza che devono firmare gli
sviluppatori di applicazioni per iPhone, si dice anche che essi non
possono in alcun modo dire pubblicamente che una loro applicazione è
stata esclusa dallo store. Tutto questo in nome della nostra
"sicurezza".
