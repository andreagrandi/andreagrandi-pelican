Title: Apple vieta agli sviluppatori di lamentarsi pubblicamente per App Store
Date: 2008-09-24 17:04
Author: admin
Category: Censura, Programmazione
Tags: app store, apple, iphone, nda
Slug: apple-vieta-agli-sviluppatori-di-lamentarsi-pubblicamente-per-app-store
Status: published

![](http://www.andreagrandi.it/wp-content/uploads/2008/09/iphoneappstore.jpg "iphoneappstore"){.alignright
.size-full .wp-image-117 width="140" height="141"}Siete **sviluppatori**
di applicazioni per iPhone e la Apple ha appena rifiutato di includere
la vostra applicazione all'interno del proprio **App Store**? Da oggi
**non potete piu' lamentarvi pubblicamente**, un **NDA** lo vieta
esplicitamente.

Nei giorni precedenti, almeno un paio di sviluppatori **si erano visti
rifiutare** da parte di Apple, l'inclusione della propria applicazione
all'interno dello store e si erano pubblicamente lamentati perchè
ritenevano si trattasse di un'ingiustizia, visto che non avevano violato
in alcun modo il regolamento che riguarda le applicazioni che si possono
scrivere.

Nel primo caso era stata creata un'[applicazione per scaricare i
podcast](http://almerica.blogspot.com/2008/09/podcaster-rejeceted-because-it.html)
direttamente sull'iPhone invece di ascoltarli in streaming come permette
iTunes. Secondo Apple questa applicazione duplica le funzionalità che
sono già incluse in iTunes e pertanto non puo' essere accettata.

Nel secondo caso era stata invece creata un'[applicazione che permetteva
di controllare la
posta](http://angelo.dinardi.name/2008/09/20/mailwrangler-and-the-apple-app-store/)
su piu' account Gmail senza dover fare logout e login da ogni account
per passare da un account all'altro. Anche in questo caso
**l'applicazione è stata rifiutata** da Apple.

Entrambi gli autori, come potete leggere dai loro blog, si sono
pubblicamente lamentati di questo rifiuto, e dopo qualche giorno la
Apple ha aggiornato il messaggio che viene mandato agli sviluppatori ai
quali viene rifiutata l'inclusione di un'applicazione nell'App Store,
aggiungendo questo NDA: "**THE INFORMATION CONTAINED IN THIS MESSAGE IS
UNDER NON-DISCLOSURE**".

Apple quindi impedisce di fatto di rivelare (legalmente) che una propria
applicazione sia stata rifiutata dall'App Store.

Personalmente trovo sempre piu' **ridicola** questa **politica
protezionista** intrapresa da Apple, che non sta facendo altro che
attirare critiche su di se e tener lontani ottimi sviluppatori che
altrimenti sarebbero ben felici di scrivere applicazioni per l'iPhone.
Staremo a vedere in che modo si comporterà Google con il proprio
repository online di applicazioni.
