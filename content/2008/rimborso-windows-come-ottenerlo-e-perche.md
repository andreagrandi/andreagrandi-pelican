Title: Rimborso Windows: come ottenerlo e perche'
Date: 2008-02-01 15:34
Author: admin
Category: Linux
Tags: associazione, consumatori, firenze, flug, licenza, Linux, rimborso, Windows
Slug: rimborso-windows-come-ottenerlo-e-perche
Status: published

![no\_windows](http://www.andreagrandi.it/wp-content/uploads/2008/02/windowsvistacapable20.thumbnail.jpg)Che
lo si voglia o no, acquistando un computer in un qualsiasi negozio si e'
costretti a comprare anche il sistema operativo Microsoft Windows gia'
installato. Ma non tutti sanno che è possibile restituire il software
non voluto ed ottenere un rimborso. Questo e' il tema dell'incontro che
si terra' alla **Stazione di Confine** in **via Attavante** a
**Firenze** il **2 Febbraio 2008** alle ore **21:00**

Durante l'hacknight organizzata dall'**Hacklab** di Firenze ed **Firenze
Linux User Group** in video conferenza con l'**Hacklab di Caserta**,
verrano illustrati i modi con cui far valere il diritto al rimborso e le
gravi conseguenze generate dall'aggressione alla concorrenza sul mercato
mondiale del software, non esclusivamente dei sistemi operativi, e anche
a danno dello sviluppo tecnologico.

Alla serata interverranno l'avv. Moretti dell'**ADUC** (Associazione
Diritti Utenti e Consumatori) che ha seguito la prima causa italiana
vinta da un utente che ha richiesto il rimborso del software
preisntallato sul PC, e Marco Pieraccioli, l'utente che ha comprato quel
computer ed avviato un processo che mira alla liberalizzazione del
mercato del software, sarà presente un rappresentante dell'associazione
Software Libero. L'evento potra' essere seguito anche in diretta su
Internet.

Per maggiori informazioni visitate il sito dell'ADUC:
<http://www.aduc.it/dyn/rimborsowindows>  
L'Hacklab di Firenze: <http://hacknight.firenze.linux.it/wiki.php>  
FLUG Firenze Linux User Group: <http://www.firenze.linux.it>  
L'Hacklab di Caserta: <http://81100.eu.org/>  
La Stazione di Confine: <http://www.stazionediconfine.it/>  
Associazione Software Libero: <http://www.softwarelibero.it/>

Per contatti: FLUG Firenze Linux User Group (Hacklab Firenze/ FLUG ):
**info** \[AT\] **firenze.linux.it**
