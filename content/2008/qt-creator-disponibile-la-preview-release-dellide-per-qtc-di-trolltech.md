Title: Qt Creator: disponibile la preview release dell'IDE per Qt/C++ di Trolltech
Date: 2008-10-31 19:37
Author: admin
Category: Programmazione, Qt
Tags: IDE, Qt, Trolltech
Slug: qt-creator-disponibile-la-preview-release-dellide-per-qtc-di-trolltech
Status: published

[![](http://www.andreagrandi.it/wp-content/uploads/2008/10/qtcreator.png "qtcreator"){.alignright
.size-full .wp-image-147 width="304"
height="227"}](http://www.andreagrandi.it/wp-content/uploads/2008/10/qtcreator.png)**Trolltech**
ha appena rilasciato la preview release di **[Qt
Creator](http://trolltech.com/developer/qt-creator/qt-creator)**. Si
tratta di un'**IDE** pensato appositamente per lo sviluppo di
applicazioni multi piattaforma tramite **Qt** e **C++**.

Tra le funzionalità piu' importanti ci sono sicuramente un'avanzato
**completamento del codice** digitato, l'integrazione con **QtDesigner**
ed il **debugger integrato**.

Mancano ancora alcune feature che siamo abituati a trovare su altri IDE,
come ad esempio l'integrazione con SVN/CVS, templates per il codice
sorgente, opzioni di personalizzazione della formattazione ecc...
tuttavia l'ambiente promette veramente bene, per essere una preview
release. **L'architettura a plugin** che sta alla base dell'IDE, non
esclude che funzionalità di questo tipo possano essere aggiunte in un
secondo momento e rese disponibili anche da sviluppatori di terze parti.

Nonostante le librerie Qt stiano prendendo sempre piu' campo nei
**dispositivi portatili** (palmari, cellulari ecc...), non è al momento
supportato lo sviluppo di applicazioni per questo tipo di device. E' una
funzionalità **prevista per le future release**, anche se al momento non
sono noti i tempi esatti di rilascio.

Al momento è possibile scaricare l'IDE per tutte le principali
piattaforme: **Windows** (Xp e Vista), **Linux** (32 e 64 bit), **OSX**.
La disponibilità in futuro è però limitata soltanto dalle piattaforme
per le quali esiste un porting delle librerie Qt.

La **versione definitiva** di Qt Creator dovrebbe essere rilasciata poco
dopo il rilascio delle **Qt 4.5**, ovvero **entro la prima metà del
2009**. Così come le librerie Qt, sara' rilasciato con una licenza **GPL
compatibile** che permettera' di sviluppare sia applicazioni
**commerciali** che **opensource**.
