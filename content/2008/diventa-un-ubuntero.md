Title: Diventa un Ubuntero!
Date: 2008-04-22 19:49
Author: admin
Category: Linux, Ubuntu (IT)
Tags: answers, blueprints, bugs, code, community, launchpad, translations, Ubuntu (EN)
Slug: diventa-un-ubuntero
Status: published

![ubuntu\_circle\_trasparent.png](http://www.andreagrandi.it/wp-content/uploads/2008/04/ubuntu_circle_trasparent.png)Vorrei
segnalarvi un sito web che forse molti di voi conosceranno già:
<https://launchpad.net/>  
è un sito messo in piedi dalla Canonical (la società che finanzia lo
sviluppo di Ubuntu) e presenta alcune funzioni molto interessanti:

**Code:** è possibile pubblicare qui una propria patch ad un programma,
in modo che gli sviluppatori la possano unire al codice ufficiale.

**Bugs:** un modulo per segnalare i bug della Ubuntu e degli altri
progetti che sono registrati su launchpad.

**Blueprints:** il posto dove pubblicare le proprie idee, proposte di
miglioramento, suggerimenti sulle future funzionalità ecc.... della
Ubuntu. Se avete un'idea originale per una funziona che ancora non è
presente in Ubuntu, potete scriverla qui.

**Translations:** consente di visualizzare le stringhe ed i messaggi non
ancora tradotti dei programmi di Ubuntu e permette di scrivere la
propria traduzione, nella lingua desiderata. La traduzione verrà poi
sottoposta ad approvazione. Un ottimo modo per suddividersi il lavoro di
traduzione dei vari programmi.

**Answers:** qui è possibile fare domande (come su un forum) e
rispondere alle domande che ancora sono "open" (cioè senza risposta).

Tutti i contributi che date in una di queste sezioni, vanno ad aumentare
il vostro "karma", ovvero la notorietà, la popolarità e l'importanza
all'interno della community di Ubuntu.

La mia pagina ad esempio è questa:
[https://launchpad.net/\~andy80](https://launchpad.net/%7Eandy80)

Se non vi sentite ancora dei programmatori esperti, ma volete comunque
far qualcosa per migliorare la Ubuntu (o altri progetti registrati in
quel sito), quello è il posto giusto nel quale spendere un po' del
proprio tempo.
