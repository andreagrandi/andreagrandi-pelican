Title: Creare mappe personalizzate e condivise con Google Maps
Date: 2008-10-16 10:55
Author: admin
Category: Google, HowTo
Tags: Google, maps
Slug: creare-mappe-personalizzate-e-condivise-con-google-maps
Status: published

![](http://www.andreagrandi.it/wp-content/uploads/2008/10/google_maps.png "google_maps"){.alignright
.size-full .wp-image-134 width="158" height="152"}Il
[servizio](http://maps.google.com) che Google offre per consultare le
mappe di quasi tutto il mondo, non ha certo bisogno di presentazioni.
Ormai integrato in qualsiasi tipo di dispositivo, [**Google
Maps**](http://maps.google.com) ci permette di ricercare velocemente un
indirizzo oppure un'attività commerciale e di poterlo visualizzare sulla
cartina.

Avere una mappa fatta da altri puo' essere utile a volte, ma spesso puo'
capitare di avere l'esigenza di **creare una propria mappa** (inserendo
i propri punti di interesse) per **condividerla** magari con amici.

Mappe Personalizzate
--------------------

Google da la possibilità di utilizzare la loro enorme banca dati per
poter costruire una **mappa personalizzata** a seconda delle proprie
esigenze. Facciamo l'esempio di una persona che voglia condividere con
altri tutte le birrerie dov'è andato fino ad ora, indicandole sulla
cartina e scrivendo anche una piccola recensione.

Per poter creare una mappa personalizzata occorre avere un account
Google (va benissimo quello che si usa per la posta di GMail), andare
sul sito di Google Maps e cliccare su "Crea una nuova mappa".

Ci vengono richiesti un titolo, una descrizione ed in particolare se
vogliamo che questa mappa sia **pubblica** oppure **privata**. Da
sottolineare il fatto che per **privata** si intende soltanto una mappa
che **non compare nei risultati di ricerca**, ma che non richiede alcun
tipo di autorizzazione per essere consultata. Chi conosce l'URL esatto
della mappa quindi puo' consultarla senza alcun problema.

A questo punto la mappa è pronta per essere personalizzata. Tra le
informazioni che possiamo inserire ci sono i **punti di interesse**,
tracciare **linee di percorso** personalizzate ed infine evidenziare
delle **aree**.

Condivisione Mappe
------------------

Riuscire a personalizzare una mappa è di sicuro una gran cosa, ma ancora
piu' utile è poterlo fare con l'aiuto di piu' persone. Tramite Maps
infatti è possibile **permettere** ad altri utenti (che abbiano un
Google account) di **modificare la nostra mappa**, inserendo altri punti
di interesse, annotazioni, foto ecc...

Inserendo l'email della persona con la quale vogliamo condividere la
mappa, faremo in modo che questa riceva una mail di invito per poter
iniziare a personalizzare la mappa.

Conclusioni
-----------

Il mio invito è quello di provare a crearsi una mappa personalizzata e
condividerla con amici. Vedendo la procedura scritta puo' sembrare tutto
molto piu' complicato di quanto lo sia in realtà. Vi assicuro che dopo
qualche prova, creare mappe personalizzate e condividerle sarà
un'operazione semplicissima e che vi permettera' di realizzare cose che
fino a ieri pensavate impossibili.
