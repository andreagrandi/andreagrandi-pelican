Title: LinuxDay 2008 a Pistoia: un successo strepitoso!
Date: 2008-10-27 13:22
Author: admin
Category: Linux
Tags: 2008, Linux, linuxday, pistoia, ptlug
Slug: linuxday-2008-a-pistoia-un-successo-strepitoso
Status: published

![](http://farm4.static.flickr.com/3143/2974125023_e0f5d4f813_b.jpg){.alignright
width="253" height="189"}E' con estremo piacere che mi sento di dire che
l'edizione di quest'anno del **LinuxDay** a **Pistoia** è stata un
successo senza precedenti! Si sono registrate all'evento circa **170
persone** e, contando anche quelle che non si sono registrate, contiamo
di aver raggiunto **oltre le 200 presenze** in tutta la giornata.

Un **ringraziamento particolare** va fatto ai docenti dell'**ITC
Capitini** di Agliana che hanno accompagnato due classi e agli studenti
dell'**ITIS Silvano Fedi** che per qualche ora hanno rinunciato ad
occupare il loro istituto per tenere fede all'impegno di partecipare al
LinuxDay.

La manifestazione si è svolta nella nuovissima **Biblioteca
SanGiorgio**, messa gentilmente a disposizione dal **Comune di Pistoia**
ed è stata suddivisa in due target particolari: la mattina è stata
dedicata a scuole, pubblica amministrazione ed aziende, mentre il
pomeriggio sono stati affrontati temi di carattere piu' generale. E'
ovviamente disponibile il [programma delle
conferenze](http://www.ptlug.org/wiki/LinuxDay2008) che si sono svolte e
sempre sulla stessa pagina, sarà possibile a breve scaricare le
**slides** degli interventi.

All'esterno della sala conferenze erano state allestite **6 postazioni**
con Ubuntu e Fedora installate per permettere ai visitatori di provare
Linux direttamente. Lo **staff** **del PtLUG** era a disposizione dei
visitatori per rispondere a **domande tecniche** oppure per **installare
Linux** direttamente sui PC.

Una delle attrazioni che hanno suscitato piu' interesse è stato il
**videogioco** da sala giochi dentro il quale era stato posizionato un
PC con il **Mame**, che permetteva di giocare a moltissimi videogiochi
che hanno fatto la storia delle sale giochi.

Grazie al **supporto del personale** della biblioteca, sono state
effettuate le **registrazioni** sia **audio** che **video** **di tutte
le conferenze**. Non appena ci verrà consegnato il DVD avrò cura di
rippare i contenuti e di pubblicarli da qualche parte in modo che siano
accessibili anche a chi non è potuto essere presente fisicamente.

Per chi fosse interessato, sono già state pubblicate circa **175 foto**
dell'evento, che potete trovare sull'[album che abbiamo
allestito](http://www.flickr.com/photos/andreagrandi/sets/72157608382764517/).

La giornata del LinuxDay ci ha permesso di entrare in **contatto con
diverse nuove persone** che si sono dimostrate interessate a
**partecipare al PtLUG** e a dare una mano per quanto riguarda i
prossimi progetti che realizzeremo.

Ci auguriamo **che il successo** di quest'anno **possa ripetersi** anche
nei prossimi anni, riuscendo a coinvolgere un numero sempre piu' grande
di persone, per riuscire a diffondere in modo ancora piu' capillare **la
cultura del software libero e opensource**.
