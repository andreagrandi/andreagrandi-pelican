Title: PyCon2: conferenza italiana dedicata al linguaggio Python
Date: 2008-04-06 14:53
Author: admin
Category: Linux, Programmazione, Python
Tags: conferenza, firenze, italiana, linguaggio, Programmazione, pycon, pycon2, Python, sviluppatori
Slug: pycon2-conferenza-italiana-dedicata-al-linguaggio-python
Status: published

![Python](http://www.andreagrandi.it/wp-content/uploads/2008/04/python-powered-h-140x182.thumbnail.jpg)**PyCon
Due** è la seconda conferenza italiana dedicata al linguaggio di
programmazione **Python**. La conferenza è organizzata da un gruppo di
appassionati e senza finalità di lucro; si prefigge la divulgazione di
Python, e di dare visibilità agli sviluppatori professionisti, studenti,
aziende e semplici interessati al linguaggio.

**Dove e quando:** La conferenza si tiene a **Firenze** nelle giornate
di **Venerdì 9**, **Sabato 10** e **Domenica 11 Maggio**. L'evento di
apertura si terrà a **Palazzo Vecchio** nel pomeriggio di Venerdì,
durante il quale terrà un keynote **Richard Stallman**. Sabato e
Domenica, al [**Viva Hotel
Laurus**](http://www.florence-hotels-laurus.com/) (Via Cerretani 54/r),
nei pressi del Duomo, si svolgeranno 3 track parallele di conferenze.

**Gli Interventi:** durante la conferenza si terranno due tipi di
interventi: i **keynote** ed i **talk**.

I **keynote** sono interventi di ampio respiro che trattano temi di
attualità del mondo dell'informatica; hanno una durata indicativa di 90'
e verranno tenuti in occasione dell'evento di apertura di venerdì 9 ed
alla chiusura delle due giornate successive.

I **talk** sono invece interventi focalizzati su un particolare
argomento; hanno una durata indicativa di 45', comprensivi del tempo per
le domande del pubblico. I talk di PyCon Due si tengono durante le
giornate di sabato 10 e domenica 11, e si dividono in tre track:
"*Scoprire Python*", "*Diffondere Python*" e "*Imparare Python*":

-   **Scoprire Python** è una track introduttiva su librerie, framework
    e metodologie, pensata per chi si sta avvicinando al Python o
    desidera una prima trattazione di un argomento;
-   **Diffondere Python** è una track dedicata ad aspetti più avanzati
    del linguaggio, esempi di integrazione della piattaforma e casi
    d'uso in azienda;
-   **Imparare Python** è una track interattiva: i talk sono
    parzialmente guidati dal pubblico, che discute la trattazione
    dell'argomento insieme al relatore, proponendo scenari e commentando
    le soluzioni proposte.

**Registrazione:** per partecipare all'evento occorre registrarsi. La
registrazione puo' essere fatta direttamente sul [sito ufficiale del
PyCon2](http://www.pycon.it). Sempre sul sito ufficiale, potrete trovare
a breve l'elenco delle conferenze che verranno fatte, non appena si
concluderanno le votazioni per il Call For Paper che sono in corso in
questi giorni.
