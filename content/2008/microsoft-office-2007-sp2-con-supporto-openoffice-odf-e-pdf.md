Title: Microsoft Office 2007 SP2 con supporto OpenOffice (ODF) e PDF
Date: 2008-05-21 23:39
Author: admin
Category: Linux, OpenOffice, Windows
Tags: formato, microsoft, odf, office 2007, OpenOffice, pdf, sp2
Slug: microsoft-office-2007-sp2-con-supporto-openoffice-odf-e-pdf
Status: published

![Open
Office](http://www.andreagrandi.it/wp-content/uploads/2008/05/openofficelogo.thumbnail.jpg)Finalmente
una bella notizia. Microsoft [ha confermato alla redazione di
BetaNews](http://www.betanews.com/article/Next_Office_2007_service_pack_will_include_ODF_PDF_support_options/1211343807)
che **Microsoft Office 2007 Service Pack 2** includerà il supporto per
il formato **ODF** di [OpenOffice](http://www.openoffice.org) e per il
**PDF** di [Adobe](http://www.adobe.com).

Grazie a questa funzionalità sarà possibile non solo aprire documenti in
formato ODF o PDF, ma sarà anche possibile **salvarli** in tali formati
e scegliere una delle due estensioni come **formato predefinito** per il
salvataggio dei propri documenti.

Nei piani di Microsoft c'è anche il rilascio di una serie di **API** che
permetteranno ai programmatori di scrivere add-in per Microsoft Office
in modo da aggiungere il supporto per ulteriori formati.

Questo è sicuramente un bel passo avanti sia per quanto riguarda
l'**interoperatibilità** di sistemi diversi (Windows, Linux, OsX) sia
per quanto riguarda la diffusione del formato ODF di **OpenOffice**.

Gli utilizzatori di OpenOffice non dovranno piu' preoccuparsi di salvare
il proprio documento in formato .doc prima di inviarlo all'amico o
all'azienda che magari non usa ancora OpenOffice. Il documento verrà
aperto e visualizzato in modo nativo, senza la necessità di installare
ulteriori plugin.

La versione SP2 di Office verrà rilasciata verso la **metà del 2009**,
ci auguriamo quindi che la promessa venga mantenuta e che le due suite
possano finalmente scambiarsi i documenti in maniera ottimale.
